---
title: Spotkania one-on-one 101
description:
    Jeśli nie miałeś styczności z tego typu formatem, to jest to nic innego niż
    pogadanka sam na sam (stąd te dwie jedynki w nazwie). Najbardziej typowym
    scenariuszem jest rozmowa pomiędzy menedżerem (liderem) a osobą "pod nim".
    Ja preferuje poza tego typu relacjami wybierać również te, które pomogą ci
    rozwinąć się czy to technicznie, czy miękko w oderwaniu od swojego
    macierzystego zespołu.
tags:
    - organizacja
    - feedback
date: 14.02.2024
image: ../static/one-one-one-101/hero.jpg
imagealt: hero
---

**Jako starszy inżynier coraz więcej czasu poświęcam na research. Od tematów
twardych, związanych z np. system design (konsumując przykładowo płatne
materiały od** [**designgurus.io**](http://designgurus.io){:target="\_blank"}
**czy** [**bytebytego.com**](http://bytebytego.com){:target="\_blank"}**), po
miękkie — ostatnio przeczytałem między innymi**
[**Staff Engineer od Willa Larsona**](https://www.amazon.pl/Staff-Engineer-Leadership-beyond-management/dp/1736417916/ref=asc_df_1736417916/?tag=plshogostdde-21&linkCode=df0&hvadid=504759872074&hvpos=&hvnetw=g&hvrand=15861081828011973619&hvpone=&hvptwo=&hvqmt=&hvdev=c&hvdvcmdl=&hvlocint=&hvlocphy=9067392&hvtargid=pla-1233882787637&psc=1&mcid=afcad0c7481832f7a818bb54c7002e68){:target="\_blank"}
**(o którym mam nadzieje porozmawiamy jeszcze).**

**Dziś natomiast opowiem trochę o**
[**The Managers Path od Camille Fournier**](https://www.amazon.pl/Managers-Path-Leaders-Navigating-Growth/dp/1491973897/ref=asc_df_1491973897/?tag=plshogostdde-21&linkCode=df0&hvadid=504215809371&hvpos=&hvnetw=g&hvrand=5339223850458911222&hvpone=&hvptwo=&hvqmt=&hvdev=c&hvdvcmdl=&hvlocint=&hvlocphy=9067392&hvtargid=pla-315801134375&psc=1&mcid=48e843b914d43fe5ad16c68accf4a444){:target="\_blank"}**,
a dokładniej o wycinku związanym z 1-1. Ta część książki jest bardzo bliska
mojemu sercu.**

Im dłużej pracuję w organizacji tym mam więcej spotkań z osobami poza moim
zespołem. Od sesji rozwojowych z innymi liderami, przez turystyki po zespołach,
kończąc na poznawaniu szerszej perspektywy od staff / principal engineer
(organizacje różnie nazywają _senior++_). Te wszystkie rzeczy dużo mnie uczą.
Jest jednak jedno "ale".

Z uwagi na to, że pracuję głównie zdalnie oraz z zespołami z innych miast, kawa
w biurze czy spontaniczne podchodzenia do biurek są dla mnie z każdym rokiem
coraz bardziej obce. Osobiście uważam, że sporo na tym tracę, nie mieszkając w
mieście, gdzie jest większość mojego zespołu, ale muszę sobie z tym jakoś
radzić. To decyzja, na którą się godzę, rozumiem co tracę, a co zyskuję.
Potrzebuję natomiast rozwiązania na moje potrzeby stąd stawiam na one-on-one.

## Cel spotkania

Jeśli nie miałeś styczności z tego typu formatem, to jest to nic innego niż
pogadanka sam na sam (stąd te dwie jedynki w nazwie). Najbardziej typowym
scenariuszem jest rozmowa pomiędzy menedżerem (liderem) a osobą "pod nim". Ja
preferuje poza tego typu relacjami wybierać również te, które pomogą ci rozwinąć
się czy to technicznie, czy miękko w oderwaniu od swojego macierzystego zespołu.
Zacytuje Marca Hedlunda:

> _Regular 1-1s are like oil changes; if you skip them, plan to get stranded on
> the side of the highway at the worst possible time._

Świetna analogia, z którą trudno się nie zgodzić. Po **pierwsze** to idealne
miejsce (możliwość) na prywatne przeglądanie tematów, które powinny zostać
omówione. Potrzeby, problemy, wyzwania, sukcesy, porażki, frustracje. Są tematy,
które trzeba poruszyć i krępujące jest pisanie o nich na czacie (nie daj
ktoś zrobi zrzut ekranu!). Brzmi jak sesja terapeutyczna? To z drugiej strony
spektrum mamy rozwój, konsultacje (doradztwo), feedbacki.

Wyjaśnijmy sobie natomiast jedną ważną rzecz (biorąc cytat od Camille):

> _For most people, good 1-1s are not status meetings. If you are a manager
> reporting up to senior management, you may use your 1-1 to discuss the status
> of critical projects, or projects that are still in the nascent stage where
> there’s not necessarily a lot written down yet. If you’re an individual
> contributor, though, a 1-1 as a status meeting is repetitive and probably
> boring._

Dla mnie to żółta flaga i staram się z tym walczyć, kiedy tylko mogę. Jedną z
metod jest przenoszenie tego typu dyskusji na planowania czy osobne spotkania —
łatwo jest ulec pokusie poświęcenia cennego czasu "sam na sam" na porozmawianie
o bieżących sprawach projektowych. Wrócimy do tego w ramach raportowania prac i
daily rozmawiając o stylach różnych osób.

Po **drugie** to okazja na budowanie relacji (mam wrażenie, że to powinno być
nawet pierwsze). Nie mówię tutaj o spędzeniu całego przeznaczonego czasu na
hobby czy rodzinę albo pogaduchy o ostatnich wakacjach, natomiast o dodanie
szczypty swojego życia prywatnego, tak żeby mniej więcej czuć kontekst sytuacji.
Dobry menedżer zauważy spadek twojej energii prawie na pewno, więc trzymam tylko
kciuki, żeby miał odwagę i chęci zapytać, czy wszystko jest okej, bo sytuacje w
życiu są różne. Śmierć, dziecko, wypalenie, zmęczenie materiałem, rozstanie.

## Z kim warto.

Kierunki są tylko trzy drabinie korporacyjnej. Osoba na twoim poziomie kariery
(peer), niższym, czyli pod (podwładny) oraz wyższym, czyli nad (przełożony). O
pomijaniu szczebli porozmawiamy na koniec w skip level.

Decyzje musisz podjąć sam. Zachęcam cię obowiązkowo do posiadania z przełożonym
oraz jeśli jesteś liderem to z osobami składającymi się na twój zespół. Kilka
pomocniczych pytań:

-   Jak często bezpośrednio kontaktujesz się z tą osobą w ciągu tygodnia?

-   Jak dobre jest twoje stosunki z nią? Jak stabilne lub niestabilne są sprawy
    w zespole, lub firmie?

-   Jak dużo wsparcia (coachingu) potrzebuje ta osoba?

-   Jak dużo informacji przekazuje ci ta osoba?

Z czasem wypracowanie listy będzie przychodzić łatwiej. Będziesz czuł, gdzie
jest wartość (lub kto ma wartość ze spotkania z tobą), a gdzie jej nie ma.

## Kiedy

Mówi się, że poniedziałki i piątki to z reguły niebezpieczne terminy na 1-1 z
uwagi na przedłużanie weekendów (urlopy jednodniowe). Postaraj się
więc zaplanować spotkania je na godzinę i dzień, która pasuje zarówno tobie, jak
i osobie, z którą rozmawiasz. Jeśli to możliwe, spróbuj zorganizować to w dni,
kiedy chodzicie do biura. Ja wolę robić je po południu — poranki staram
się poświęcać na "intensywną pracę" (wykluczając daily), czyli budowanie
produktów, programowanie, pisanie, nauka, czytanie. Ma to kilka mankamentów,
między innymi to, że w natłoku pracy łatwiej jest o przekładanie, przesunięcia,
odwoływanie — muszę wyjść szybciej, jest coś "bardziej pilnego". Inne sprawy.
Jedna zasada tutaj — szanuj harmonogram drugiej osoby, tak żeby wasze spotkanie
nie wpadło w środek waszej produktywnych godzin pracy. Zazwyczaj na pierwszym
pytam, jakie są jego preferencje czasowe, a po w jakiej częstotliwości
moglibyśmy się spotykać.

Nie można zapomnieć również o wrzutkach, czyli ad-hoc'owych spotkaniach z
ludźmi, z którymi nie pracujesz na co dzień, lub robisz to rzadko. Wyjaśnienie
feedbacku po performance review, mentoring w oderwaniu od zespołu w ramach
szybkiej porady itd.

Bloki 1-1 również pomagają. Jeśli masz swój zespół, to ustawienie jednego po
drugim pomoże w utrzymaniu czasu, tak żeby się niepotrzebnie nie rozciągały. To
moja słabość — jak rozmawiam z osobą, z której aż kipi wiedzą, trudno jest mi po
30 minutach się pożegnać.

## W jakim stylu

Z jakimi rodzajami się spotkałeś? Mam nadzieje, że odpowiedź nie brzmi z
żadnymi, bo nie mamy w organizacji kultury tego typu spotkań. Jeśli jednak tak
jest, to mam nadzieję, że poniższa lista przybliży ci nieco samą koncepcję i
pozwoli wybrać pasujący do twojego charakteru. Pamiętaj, że wypracowanie stylu
nie leży po jednej konkretnej stronie, natomiast miej w głowie zwrot:

> _it is not your manager’s job to completely control the 1-1 agenda (sometimes
> it will)_

Osobiście staram się przychodzić zawsze z agendą. Nie z każdą osobą potrafię to
wypracować czy zebrać tematy, ale staram się zazwyczaj odrobić zadanie domowe.
Jeśli temat nie jest poufny, to na kilka godzin przed spotkaniem wysyłam listę
rzeczy, które chciałbym dziś poruszyć. Rzadko kiedy jest tak, że czasu starcza
na wszystkie tematy — i to jest całkowicie normalne. Lepiej mieć za dużo niż za
mało. Jak coś jest dla mnie ważne, to po prostu daje to wyżej na liście. Po tym,
co właśnie napisałem, wyłania się pierwszy styl, czyli lista do odhaczania.

-   **TODO list** — Zachęcam cię do dzielenia się "odpowiedzialnością"
    przygotowywania 1-1 ze swoim przełożonym. Przygotuj listę tematów, na
    których ci zależy. Zarządzaj czasem spotkania. Pamiętaj, że ono jest nie
    tylko dla jednej strony — przyszliście porozmawiać i macie oboje tematy.

    Jak budować listę? Zbieram tematy z całego tygodnia lub miesiąca gdzieś.
    Niewyjaśnione sprawy, ciekawostki, rzeczy, o które chce poznać opinię itd. W
    gronie osób, z którymi robię spotkania są dziś głównie starsze osoby ode
    mnie doświadczeniem życiowym i profesjonalnym więc jest czego się uczyć. Typ
    najlepiej opisany, bo go stosuję aktualnie.

    Na mojej TODO zazwyczaj poza zebranymi tematami znajdują się sekcje (w
    szablonie):

      <ol style="list-style-type: decimal">
      <li> **"(Nakierowana) kawa"** - czyli takie lean coffee 1-1. Jakaś ciekawostka z ostatnich dni na podstawie podcastu, książki, filmu, czasem prywata. Small talk pomaga na rozgrzewkę przy mniej rozmownej osobie. Pilnuj natomiast czasu - gaduły przepalą tutaj czas.<br><br>
      Część osób woli tą część robić na koniec, bo nigdy nie wiesz ile czasu zostanie. Ploteczki, luźne opinie o organizacji itd. Czyli najpierw relacja profesjonalna a potem koleżeńska. Zastanów się, którą czapkę chcesz nałożyć najpierw.</li>

      <li> **"Jakie są twoje tematy do mnie"** - warto dać się wypowiedzieć drugiej stronie najpierw jeśli ty masz dużo tematów. Jeśli jesteś liderem to tym bardziej. Pozwolić się wystrzelić z tematów. Z czym przychodzą ludzie? Ciężko mi się dogadać z X. Zadałem pytanie i od 3 dni wisi… potrzebuje eskalacji. Chciałbym zmienić zespół, pójść na turystykę, jestem zmęczony stosem technologicznym i produktem. Czy możemy zorganizować warsztat z Y.<br><br>
      Weź pod uwagę również, że cisza może wynikać z introwertyczności. Jak przyjdziesz z górą pytań i nie dasz miejsca drugiej osobie wypowiedzieć się to dużo tracisz. Naucz się w ciszę i czuj z nią komfortowo - to instrument również do wyciągania informacji. Prędzej czy później ktoś coś ktoś powie.</li>

      <li> **(opcjonalnie) Feedback** - "Czy zauważyłeś ostatnio u mnie jakieś niepokojące zachowania", "Czy jest coś co ostatnio robię wyjątkowo dobrze" itd. O postawie, dostarczaniu, podejściu, mentalności. Ważne żeby to nie była laurka a bardziej forma "start, stop, continue". To też miejsce gdzie ty możesz dać drugiej stronie kilka słów otuchy.</li>

      <li> **Mentoring miękki i twardy** - porozmawiajmy o tematach, które są dla nas ważne. O przemyśleniach, poznawaniu drugiej perspektywy itd. Rzeczy, które możemy robić lepiej jako zespół oraz jednostki. Ważny cytat z książki, o który chcesz podpytać czy planowanie celów. Nowa technologia, wzorzec - można wymieniać długo.</li>

      <li> **Status** (niezalecane na niższych szczeblach) - część osób również zapisuje co zostało powiedziane i stara się zapisywać rzeczy do zrobienia (action point-y). Uważam, to za najwyższy poziom wtajemniczenia. A jak czytasz je na koniec na głos? Chapeau bas.</li>
      </ol>

    Zabrakło czasu na wszystko? Super. Masz trzy opcje — dogrywka ważnych
    tematów (mało kiedy występuje), przeniesienie tematu na kolejne spotkanie
    lub dogadanie offline. Skończyły się tematy po 10 minutach? Tak też bywa.
    Jeśli to jest format, który wam odpowiada to, co ja będę mówić tutaj jak
    robić. Może być to natomiast sygnał — ktoś może nic nie mówić, a potem
    się zwolnić.

-   **Catch-up** — format z ograniczonym formatem, czyli patrzysz, z czym
    przyjdzie do ciebie druga osoba na konsultacje. Część osób dodaje punkt z
    poprzednika, czyli zebrane tematy z tygodnia. "Driven by flow". Luźny,
    czasem lubi przekształcić się w narzekanie i dramaty. Jedna rada od Camille
    w ramach narzekania:

    > _Try not to make every 1-1 about how you need something, how something is
    > wrong, or how you want something more. When you have a problem, instead of
    > demanding that your manager solve it for you, try asking her for advice on
    > how she might approach the problem. Asking for advice is always a good way
    > to show respect and trust."_

-   **Feedback loop** — dla mnie to ad-hoc'i. Wyjaśnienie feedbacku po
    performance review, przychodzenie po niego do osób, od których trudno o
    pisemny, reagowanie na nieakceptowalne sytuacje natychmiast. Wymaga to dużo
    determinacji i odwagi, żeby mieć dedykowane 1-1 o tym. Wielokrotnie
    poległem. Staram się zbierać go na bieżąco poprzez pytania kontrolne w TODO.

-   **Status meeting / progress report** — tak długo, jak nie masz pod sobą
    innych menedżerów, to żółta flaga jak już wcześniej sobie powiedzieliśmy.
    Status od ludzi, z którymi pracujesz bezpośrednio to zazwyczaj strata czasu,
    bo to delta z pracy od ostatniego daily, czyli niewiele. Kiedy w zespole
    jest duży chaos lub potężne tempo wdrożeniowe, to rozumiem okazjonalne
    dopytywania i wyjaśnienia — jest to swego rodzaju trytytka na pośpiech. Do
    zastanowienia zostawiam tobie czy nie masz z tą osobą innych, równie ważnych
    tematów do przepracowania poza statusowaniem. Pomyśl również o perspektywie
    drugiej osoby - po co mam się powtarzać. Już zrobiłeś? Możesz wzbudzić
    frustracje.

-   **Get to know** — wyżej włożyłem to jako podpunkt w moim TODO, czyli kawa.
    Jest to też miejsce na budowanie relacji, o którym już powiedzieliśmy w
    ramach celów, bo sytuacje w życiu bywają różne. Część osób robi również
    wtedy spacerowe 1-1, czyli idą razem się przejść, zamiast siedzieć w salce
    albo jedzą razem obiad. Życzę ci takich jak najwięcej.

-   **Mix** — jak pewnie już zauważyłeś, moja TODO lista to wplata większość
    tych typów. Może nie powinienem nazywać tego listą. Może będzie ci dane
    zmieszać "Get to know" z "Feedback loop". Może zrobicie sobie status podczas
    wspólnego obiadu. Eksperymentuj.

## Skip level meetings

Nie miałem zbyt wielu okazji do uczestniczenia w takich spotkaniach, ale kilka
zorganizowanych przeze mnie wspominam bardzo ciepło (nie używałem pytań
pomocniczych poniżej — były to sesje mentorskie).

Czym są? To inicjatywa przede wszystkim dla menedżerów, którzy kierują innymi
liderami. Raz na kwartał (w zależności od liczby osób, które masz pod sobą)
organizujesz spotkanie z osobami, z którymi nie pracujesz bezpośrednio. Dosyć
trudne jest to do wyskalowania, bo jeśli masz 60 osób, to musiałbyś codziennie
mieć z kimś. Spotkania tego rodzaju mogą być nie tylko okazją do zrozumienia
obecnej sytuacji w zespołach, ale także do budowania silniejszych relacji z
pracownikami.

Kilka pytań pomocniczych z książki, które można zadać na tego typu spotkaniach
jako senior menedżer:

-   Jak zadowolony jesteś z pracy? Co moglibyśmy zrobić, aby praca w organizacji
    była przyjemniejsza?

-   Co najbardziej/najmniej ci się podoba w projekcie, nad którym aktualnie
    pracujesz?

-   Jakie zmiany uważasz, że moglibyśmy wprowadzić w produkcie czy organizacji?

-   Czy masz jakieś opinie na temat swojego bezpośredniego przełożonego – co
    idzie dobrze, a co nie? Kto w twoim zespole ostatnio wykazał się szczególnie
    dobrą pracą?

-   Jak sądzisz, jak cała organizacja sobie radzi? Czy są jakieś problemy, czy
    szanse, które według ciebie mogliśmy przeoczyć?

-   Czy jest coś, co moglibyśmy robić lepiej/więcej/mniej?

-   Czy są obszary strategii biznesowej, których nie rozumiesz?

-   Czy są takie rzeczy, które powstrzymują cię dziś przed różnymi inicjatywami?

---

Mam nadzieję, że udało mi się zachęcić cię do 1-1. Nie sądziłem, że będę o tym
pisać. Dla mnie to świetne narzędzie, które pozwala mi stawać się lepszym
inżynierem oraz człowiekiem. Trzymam kciuki za twoje przyszłe spotkania, żeby
były jeszcze bardziej owocne. Jeśli coś byś tu dodał lub nie zgadzasz się, to
złap mnie na LinkedIn.
